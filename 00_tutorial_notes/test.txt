I jeszcze twierdzą, że chcieli zrezygnować już kilka miesięcy temu. Z taką motywacją nie wygramy z pandemią. Dla nas, lekarzy nie jest ważne, kto z nazwiska jest szefem, ale musi być to osoba charyzmatyczna, odważna, decyzyjna i otwarta na wiedzę ekspertów i dostosowanie się do potrzeb tu i teraz, a nie za miesiąc, kiedy ktoś w końcu zdecyduje się na bycie tym ministrem i będzie musiał od początku się wdrażać, bo nie sądzę, żeby ministrem został któryś z dyrektorów pracujących w resorcie - komentuje ekspert.

W krótkiej rozmowie z Onetem zwraca też uwagę na największe wyzwania, które będzie miał przed sobą następca Szumowskiego w fotelu szefa Ministerstwa Zdrowia.